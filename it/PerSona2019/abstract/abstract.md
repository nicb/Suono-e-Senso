# Suono e Senso: segnale musicale e traduzione delle emozioni

Se lo analizziamo dal punto di vista fenomenico,
il suono è una particolare organizzazione di molecole d'aria in uno specifico
momento nel tempo. Come può un evento simile tradursi o tradurre delle
emozioni? Quali sono le caratteristiche salienti dei fenomeni sonori che 
possono creare senso negli esseri umani? Quand'è che il suono cessa di essere
soltanto un fenomeno fisico per suscitare quel fitto complesso di emozioni che
spesso ci regala la musica?

Questo intervento vuole porre le basi per riuscire a dare delle risposte
convincenti a queste domande avvalendosi delle ricerche più recenti
nell'ambito del *music information retrieval*. Esso illustrerà inoltre i
concetti esposti attraverso uno specifico studio di caso tratto da un
frammento dei *Canti del Capricorno* del compositore italiano Giacinto Scelsi.
